<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <link rel="stylesheet" href="../default.css" />
    <link rel="stylesheet" href="../planet.css" />
    <title>Уран</title>
  </head>
  <body>
    <div class="container">
      <h1 class="container-title">Уран</h1>
      <hr />
      <div class="container-info">
        <img class="container-info--image" src="../../images/uranus.png" alt="" />
        <p>
          Уран е седмата планета от Слънчевата система. Тя има третия по размер
          планетарен радиус и четвърта по големина планетарна маса в Слънчевата
          система. Въпреки че е видима с невъоръжено око, подобно на петте
          класически планети, Уран не е наблюдавана от древните астрономи заради
          мъжделивостта около планетата. Сър Уилям Хершел оповестява откритието
          на планетата на 13 март 1781 година, с което разширява границите на
          познатата Слънчева система за пръв път в модерната история. Това е
          първата открита планета с помощта на телескоп. Уран и Нептун имат
          сходна структура и химичен състав, които се различават от тези при
          големите газови гиганти Сатурн и Юпитер. Поради тази причина учените
          често ги поставят в различен клас, наречен „ледени гиганти“.
          Атмосферата на Уран е подобна на Юпитер и Сатурн в нейния първичен
          състав – основно водород и хелий, но съдържа повече вода, амоняк и
          метан както и следи от други въглеводороди. Това е най-студената
          планетарна атмосфера в Слънчевата система, с минимална температура от
          49 К (-224 °С) и има сложна слоеста облачна структура, съдържаща
          основно вода в най-ниските облаци и метан в най-горния слой облаци.
          Вътрешността на Уран е съставена главно от лед и скала. Подобно на
          другите гигантски планети, Уран има пръстенна система, магнитосфера и
          многобройни луни. Системата има уникална конфигурация, защото нейната
          ос на въртене е наклонена настрани, почти в равнината на неговата
          слънчева орбита. Следователно северният и южният му полюс лежат там,
          където повечето други планети имат своя екватор. През 1986 г.
          изображенията от Voyager 2 показват Уран като почти безлична планета
          във видимата светлина, без облаците или бурите, свързани с другите
          гигантски планети.
        </p>
      </div>
    </div>
    <div class="footer-buttons">
      <a href="../../main.html" class="footer-button">Back to Main</a>
      <a href="./uranus-quiz.html" class="footer-button">Take the Quiz about Uranus</a>
    </div>
  </body>
</html>
